Dësen Kontrakt besteet tëschent [Firma] an [Client]

##Resumé

Ech wäert ëmmer mäin Bescht ginn fir Kritären an Erwaardungen gerëscht ze ginn mee et ass trotzem wichteg dass mer eis Zesummenaarbecht schrëftlech festhalen, fir dass mer allen Zwee wëssen ween wéi eng Roll huet, an wat geschitt wann eppes schif leeft.

An dësem Kontrakt sollen keng laang, onverständlech Wieder an komplizéiert Passagen ze fannen sinn. Ech hu keng Absiicht eppes ënnerschreiwen ze loossen wat spéider bereit gëtt. Wat ech well ass dat Bescht fir eis Zwee, lo an an der Zukunft.

Kuerz gefaasst;

Dir [Numm vum Client], mat Adress zu [Adress vum Client] stellt d'Firma mat Setz zu [Adress vun der Firma] un fir eng Web Säit ze codéieren an ze designen fir e Präis vun ongeféier [Zomme], sou wei mer an eiser Korrespondenz bis elo festgehalen hunn. Natierlech ass dat alles e bëssen méi komplizéiert, mee dozou kommen mer nach.

##Op Wat eenegen mer eis?

***Dir:*** Dir hutt d'Vollmacht e Kontrakt anzegoen fir Iech selwer, Är Firma, oder Är Organisatioun. Dir gitt mir alles wat a wéini ech et brauch, an deem Format wou ech et brauch. Dir kuckt meng Aarbecht no, sot mer regelméisseg wat der vun menger Aarbecht haalt, an gitt mer gréng Luucht fir weiderzefueren. Alles dat an engem ugemiessen Zäitraum. Datumen gëllen fir eis Zwee, Dir musst iech genee sou un Datumen halen ewéi ech. Dir sidd och averstanen mech an den Termen ze bezuelen, déi mer um Enn vun dësem Kontrakt wäerten festhalen.

***Ech:*** Ech hunn d'Erfahrung an d'Kennen fir alles ze maachen wourop mer eis eenegen, an dat op eng professionell Aart a Weis an mat ugemiessen Delaien. Ech wäert mäin Allerbescht maachen fir all Datum anzehalen. Ech halen all Är Informatiounen an sécheren Hänn.

##Kommen mer zu den Detailer

###Design

Ech creéieren lieweg Designs déi Dir am Internet-Browser kënnt kucken. Et sinn flexibel Säiten-Strukturen, déi sech op d'Gréisst vun verschiddenen Apparater upassen. Ech creéieren déi Designs Schrëtt fir Schrëtt an wäert haaptsächlech HTML an CSS benotzen fir dass keng Zäit domat verluer geet fir all Template als éischt statesch mat engem Grafiksprogramm ze designen.

Dir wäert genuch Méiglechkeeten hunn fir meng Aarbecht ze kucken an mir ze soen wat der dovun haalt. Ech wäert meng Aarbecht an engem Kollaboratiounsprogramm mam Numm [Numm] mat Iech deelen. Mir wäerte reegelméissegen, eventuell deeglechen Kontakt hunn. Wann Dir net méi sollt zefridden mat menger Aarbecht sinn, kennt Dir zu all Moment den Kontrakt opléisen, mee ech ginn awer fir déi Aarbecht déi ech bis dohin gemaach hunn bezuelt.

###Contenu (Text)

Ech wäert déi éischt Ronn vum Contenu an Säit setzen. Dat maachen ech awer nëmmen fir Text, deen Dir mir zu Verfügung stellt. Ech sinn net dofir zoustänneg den Text fir Är Säit ze schreiwen. Falls datt erwënscht ass, kann ech dat géint zousätzlech Bezuelung maachen, oder Iech eng professionell Persoun fir deen Deel vun der Aarbecht virschloen.

###Fotoen

Dir sollt grafesch Dateien an engem onverschlësselten, digitalen Vecteur-Format zu Verfügung stellen. Dir sollt Fotoen an enger grousser Opléisung zu Verfügung stellen. Falls Dir sollt wëllen Fotoen kafen, sou kann ech Quellen virschloen. Wann Dir gären hätt, dass ech soll Fotoen sichen, sou kann ech dat géint zousätzlech Bezuelung maachen.

###Testen am Browser

Testen am Browser bedeit Hautdesdaags net méi dass een versicht d’Ausgesinn an d’Funktionalitéit vun enger Websäit fir all Browser an allen verschiddenen Gréissten, wat gëss de wat hues, hikréien muss. Vill méi bedeit et, dass d’Erfahrung déi den Benotzer vun enger Websäit huet, eng positiv ass.

###Desktop Browser Testen

Ech testen meng Aarbecht an den aktuellen Versiounen vun Apple (Safari), Google (Chrome), Mozilla (Firefox), an Microsoft (Edge). Am Fall wou méi al Browseren mussen ënnerstëtzt ginn, kann dat mat mir am Viraus ofgeschwat ginn. Je no Opwand gëtt déi Aarbecht zousätzlech berechent.

###Mobil  Browser Testen

Et ass wichteg dass een d’Websäit och test ob se gutt mat mobilen Apparater ze benotzen ass. Dozou gehéieren haaptsächlech Smartphonen and Tabletten. Ech testen meng Aarbecht :

***iOS:*** Safari
***Google Chrome Android:*** Google Chrome and Firefox

Ech testen am Moment net fir Blackberry, Opera Mini/Mobile, Windows Phone oder aner mobile Browseren. Sollt dat erwënscht sinn, sou kann ech dat géint zousätzlech Bezuelung maachen.

###Techneschen Support

Dësen Kontrakt ass ouni Web Hosting ze verstoen. Dat heescht, dass keen Support fir Hosting, Email, oder soss Hosting Servicer abegraff sinn. Dir hutt eventuell schonn eng professionell Hosting Optioun oder host Är Websäit eventuell souguer bei Iech intern. Falls dat net den Fall soll sinn, da kann ech Iech komplett Hosting Servicer ubidden. Mir géifen dat dann awer an engem separaten Kontrakt reegelen.

Et versteet sech vum selwen, dass ech Ufangs hëllefen d’Websäit op Ärer Hosting Optioun ze lancéieren. Dono sidd Dir dann awer fir den Management, d’Sëcherheet an d’Updates vum Server zoustänneg.

###Ännerungen and Revisiounen

Ech weess aus Erfahrung, dass Kontrakter mat festem Preis dem Client oft keen gudden Déngscht leeschten. De Problem ass, dass sou en Kontrakt Iech oft un Är éischt Idee festbannen. Dat ass awer net dat wat ech well. Dir sollt Är Meenung kennen änneren  Den Preis deen an dësem Kontrakt festgehalen ass couvréiert alles dat, wat mir bis elo beschwat hunn, ma ech sinn awer gären flexibel. Wann Dir Är Meenung ännert oder nach sollen Saachen dobäi kommen - keen Problem! Ech wärt gären en weideren Devis fir Iech opstellen.

###Legal Ofsécherungen

Ech kann keng Garantie ginn, dass meng Aarbecht komplett ouni Feeler wärt sinn. Vun dohier sinn ech net haftbar wann duerch meng Aarbecht Aboussen vun egal wei enger Natur entstinn. Ech sinn net haftbar wann Akommes verluer geet, Erspuernisser verluer ginn, oder soss iergendwellech negativ Konsequenzen opkommen, esou guer dann, wann ech vun Iech am Viraus gewarnt gouf. Wann iergend e Konzept, oder eng Idee an dësem Kontrakt gesetzlech ongülteg ass, dann heescht dat net, dass de Recht vum Kontrakt doduerch och ongülteg ass.

###Urheberrecht

Als Éischt garantéiert Dir mir, dass all Text, Foto, oder aner kreatiivt Element wat ech vun Iech kréien äerd Eegentum ass, oder Dir d'Erlaabnis hutt et ze benotzen.

Dono, wann déi lescht Bezuelung vun Ärer Säit aus gemaach, ass d'Urheberrecht folgendermoossen gereegelt:

Iech gehéieren all déi visuell Elementer, déi ech fir Iech creéiert hunn. Ech ginn Iech all d'Dateien vum fäerdegem Projet, an déi sollt Dir sécher ofspäicheren, well ech net gebonnen sinn eng Kopie dovun ze halen. Iech gehéiert all Textelement, Bild oder Datei déi Dir zur Verfügung gestallt hutt, ausser si gehéieren engem Aneren.

Mir gehéiert déi eenzegaarteg Kombinatioun vun deenen Elementer déi den Site an senger Gesamtheet duerstellen, an ech ginn Iech an alleng Iech d'Recht fir eng zäitlech onbegrenzt d'Benotzung, mee just fir dësen Projet, ausser mir hätten eis anescht gëeenegt.

Ech weisen der Welt gär wat ech geschaf hunn, an ech deelen Erkenntnisser mat aneren Leit. Vun dohier halen ech mer d'Recht, mat Ärem Averständnes, fir Ären Projet op mengen online Plattformen ze weisen, an dorop hinzeweisen. Ech däerf och iwwert den Projet schreiwen, egal wat d'Medium ass.


###Reegelméisseg Maintenance

Ech hunn eng ganz einfach Approche zur reegelméisseger Maintenance vum Site. Falls erwënscht stellen mer e weideren Kontrakt op fir EUR[Montant] pro Mount. All Mount hutt Dir dann 2 Stonnen vun mengem Support ze gutt. Zousätzlech Stonnen kennen zum Präis vun [Montant] kaf ginn, wann méi wéi 2 Stonnen gebraucht ginn. Ech halen e Regëster wou ech festhalen wéi déi Stonnen benotzt goufen. En Extrait vum Regëster kann op Ufro geliwwert ginn. Net gebrauchten Stonnen kennen bis zu engem Joer gesammelt ginn, dono fänkt de Credit rëm bei Null un.

###Bezuelung

Ech denken dass Dir verstitt, wéi wichteg et ass fir en onofhängegen Web Developer schnell bezuelt ze ginn, wann eng Rechnung geschéckt gëtt. Ech sinn mer och sécher, dass Dir un enger gudder Zesummenaarbecht interesséiert sidd. Vun dohier haalt Dir Iech ganz genee un folgend Aart a Weis mech ze bezuelen.

....

###Wou ass all dat Kleng Geschriwwent?

Dësen Kontrakt kann net ouni mäin Averständnes un eng aner Partei weider gedroen ginn. Dësem Kontrakt bleift bestoen, an muss net erneiert ginn. Wann iergend e Konzept, oder eng Idee an dësem Kontrakt gesetzlech ongülteg ass, oder net ausgefouert kann ginn, dann heescht dat net, dass de Recht vum Kontrakt doduerch och ongülteg ass.

Obwuel de Kontrakt an enger einfacher Sprooch opgesat ass, sou ass den Hannergrond awer ganz serieux ze huelen, an dësen Kontrakt ënnerläit exklusiv den Gesetzer vum [Land].

All rechtlechen Streit kann nëmmen virun engem Gericht zu [Land] tranchéiert ginn.

---

Ënnerschreften vun all de Parteien.